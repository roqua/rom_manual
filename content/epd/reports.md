# Rapporten

De knop "Rapporten" bovenaan de timeline geeft toegang tot de rapportage functionaliteit van RoQua. Hiermee is het mogelijk om de gegeven antwoorden of een tabel of grafiek van de berekende schaalscores voor verschillende vragenlijsten in één document te combineren. Dit document kan vervolgens afgedrukt of gedownload worden voor communicatie met collega's en patiënten of voor het bespreken van patiënten in teamverband. De Phamous brief aan de huisarts is een voorbeeld van een dergelijk document.

Zijn er binnen de RoQua applicatie voor jouw organisatie nog geen rapporttemplates beschikbaar of bieden ze niet de gewenste inhoud? Geef dit dan aan bij je ROM-coördinator.

<img src="/assets/images/screenshots/dossier_reports0.png" />

Selecteer de gewenste rapporttemplate via het drop-down menu.

<img src="/assets/images/screenshots/dossier_reports1.png" />

RoQua selecteert automatisch de meest recent ingevulde vragenlijsten. Wanneer je deze selectie aanpast, kun je de wijziging in de voorbeeldweergave zichtbaar maken door op de knop "Voorbeeld Bijwerken" te klikken. Klik op de knop "Rapport Aanmaken" om de inhoud definitief vast te leggen.

<ul class="hints">
  <li> Wanneer er bij de template een tijdspanne is opgegeven, worden alle vragenlijsten die binnen deze tijdspanne ingevuld zijn automatisch geselecteerd.</li>
</ul>

<img src="/assets/images/screenshots/dossier_reports2.png" />

Het rapport is bovenaan de timeline toegevoegd en kan worden afgedrukt of gedownload als Word-bestand. Klik links op de witte pijl naast het rapport om terug te keren naar de timeline.

<ul class="hints">
  <li> Zijn de ingevulde vragenlijsten of de rapporttemplate aangepast sinds het werd gegenereerd? Klik dan op de knop "Opnieuw Genereren" om de inhoud van het rapport te vernieuwen.</li>
  <li> Klik op de rode knop rechtsboven om een rapport definitief te verwijderen.</li>
</ul>

<img src="/assets/images/screenshots/dossier_reports3.png" />
